<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Pratik Trileçe Tarifi</title>
</head>
<body>
    <h1>...Trileçe Tatlısı...</h1>
    <p>
        Gerçek trileçe tarifine rakip olacak, pratikliği ve malzemeleri ile çok daha kolay bir tarif. Gerçek trileçe tarifleri yapılırken keki 3 farklı süt ile ıslatılıyor. Ama her zaman manda ve keçi sütü bulmak pek kolay olmuyor. İşte bu pratik ve kolay trileçe tarifini her zaman kolaylıkla yapabileceksiniz. Karamel sos trileçenin en klasik sosu olsa da üzerini farklı meyveli soslar ile de süsleyebilirsiniz. Afiyetler olsun!
    </p>
    <p>
        Tarif: Ege Şahin <br>
        Hazırlama Süresi: 1 saat <br>
        Pişirme Süresi: 30 dakika <br>
        Kaç Kişilik: 8 dilim <br>
    </p>
    <h2>Kullanılan Malzemeler</h2>
    <h3>Hamuru için</h3>
    <ul>
        <li>3 adet yumurta</li>
        <li>5 yemek kaşığı toz şeker</li>
        <li>1 çay bardağıun</li>
        <li>1 paket kabartma tozu</li>
        <li>1 paket vanilin</li>
    </ul>
    <h3>Sütlü Şerbeti İçin</h3>
    <ul>
        <li>4 su bardağı süt</li>
        <li>5 yemek kaşığı toz şeker</li>
    </ul>
    <h3>Karameli için</h3>
    <ul>
        <li>6 yemek kaşığı toz şeker</li>
        <li>2 yemek kaşığı tereyağı</li>
        <li>1 paket krema (200ml)</li>
    </ul>
    <h3>Üzeri İçin</h3>
    <ul>
        <li>1 paket krem şanti</li>
        <li>1/2 su bardağı süt</li>
    </ul>
    <h2>Pratik Trileçe Tarifi Nasıl Yapılır?</h2>
    <ol>
        <li>Derin karıştırma kabına oda sıcaklığında beklemiş yumurtaları ve toz şekeri de ekleyerek mikser ile beyazlaşıp köpük köpük olana kadar çırpın.</li>
        <li>Un, kabartma tozu ve vanilini de eleyerek karışıma ekleyin ve tamamen karışana kadar birkaç dakika daha çırpın.</li>
        <li>Sıvı yağ ile yağladığınız borcama kek harcını aktarın. Önceden ısıtılmış 180 derece fırında 30 dakika kontrollü olarak pişirin.</li>
        <li>Pişen keki soğuması için kenara alın.</li>
    </ol>
    <h2>Trileçeyi Hazırlamak İçin</h2>
    <ol>
        <li>Karameli hazırlamak için tencereye toz şekeri ekleyin ve orta ateşte şekerin tamamen erimesini sağlayın. Şeker eridikten sonra tereyağını ekleyin ve sürekli olarak karıştırın.</li>
        <li>Son olarak kremayı da ekleyin ve sürekli karıştırarak 5 dakika daha pişirin. Kıvam alan karameli tamamen soğuması için bir kenarda bekletin.</li>
        <li>Trileçeyi hazırlamak için pişen keki bir çubuk ya da bıçak ile delikler açın.</li>
        <li>Ilınmış olan sütlü şerbetini eşit bir şekilde kekin üzerine paylaştırın. Oda sıcaklığında 30 dakika kadar sütünü çekmesi için bekletin.</li>
        <li>Üzeri için toz krem şanti ile soğuk sütü mikser yardımıyla çırpın ve üzerine ekleyin. Krem şantiden 1 yemek kaşığı kadar ayırın, üst süslemesi için ayrıca kullanılacak.</li>
        <li>Kremayı eşit bir şekilde spatula yardımıyla yayın ve tatlıyı buzdolabında 10 dakika kadar dinlendirin. Ardından tamamen soğumuş olan karameli üzerine eşit şekilde ekleyin. Spatula yardımıyla güzelce yayın.</li>
        <li>Süslemek için ayırdığımız krem şantiyi sıkma torbasına alın. Geniş aralıklarla borcama tek yönlü çizgiler şeklinde krem şantiyi sıkın. Ardından kürdan yardımı ile şekil verin. </li>
        <li>Hazır olan trileçeyi servis etmeden önce en az 3 saat buzdolabında dinlendirerek servis edin.</li>
    </ol>
   <p>Afiyet Olsun...</p> 
</body>
</html>